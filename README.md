---
title: "pgelisa.github.no"
background: "black"
navbar: true 
---
# pgelisa.github.io
Jeg heter Elisabeth Engum og jobber som lektor i geofag og matematikk. Jeg begynte å jobbe som lærer i 2006, og har undervist i fag fra tre forskjellige læreplanreformer: Reform 94, LK06 og LK20. Jeg har undervist i fagene matematikk, geofag, fysikk, geografi, naturfag, og teknologi og forskningslære. Jeg har vært med å skrive læreplanene i Geofag 1 og 2 etter LK20.

Da jeg var ung og uerfaren lærer, så blogget jeg også en del om arbeidet som ny (geofag)lærer. Og det handlet mye om pedagogisk bruk av IKT. Web2.0 og semantisk web var viktige momenter som ble diskutert. Nå har behovet for IT-kompetanse vært knyttet til å øke programmeringskompetansen med tanke på de nye læreplanene i LK20. Og det siste er jo inntoget av AI (eller KI) i samfunnet - og hva dette gjør med arbeidet vi gjør i skolen.

Så får vi se hva jeg kommer til å bruke denne siten til. Jeg har et behov for å strukturere og samle en del ideer som kanskje ikke har noen andre ideelle plasser å gjøre av seg. 
