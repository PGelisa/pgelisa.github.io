---
bibliography: kap1.bib
---

# Introduksjon

## Hva er geofag?

> Geofag handler om å forstå jordsystemene, både hvordan de virker sammen og hver for seg, og hvordan de former jorda over tid. Geofaglige undersøkelser i faget skal bidra til at elevene utvikler en helhetlig forståelse av jorda som system og menneskets plass i jordsystemene. Videre skal faget bidra til kunnskap om hvordan menneskene kan påvirke og leve med klimaendringer og naturfarer, og bidra til en mer bærekraftig ressursutnyttelse. Fordypning i geofaglige problemstillinger forbereder elevene til videre studier og deltakelse i arbeids- og samfunnsliv. [@læreplan]

I geofag jobber vi med jordsystemene geosfæren, atmosfæren, hydrosfæren, kryosfæren og biosfæren. Geofag 2 går i dybden på atmosfæren, havet og kryosfæren. I tillegg ser vi på hvordan disse jordsystemene vekselvirker, og ikke minst hvordan geosfæren, den resterende hydrosfæren og biosfæren påvirker de andre jordsystemene.

