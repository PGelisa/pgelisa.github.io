# Geofag 2

"Geofag handler om å forstå jordsystemene, både hvordan de virker sammen og hver for seg, og hvordan de former jorda over tid. Geofaglige undersøkelser i faget skal bidra til at elevene utvikler en helhetlig forståelse av jorda som system og menneskets plass i jordsystemene." *Hentet fra ![læreplanen](https://www.udir.no/lk20/gfg01-02) i Geofag 2 etter LK20*

De viktigste jordsystemene vi jobber med i Geofag 2 er atmosfæren, havet og kryosfæren. Vi ser også på hvordan disse jordsystemene virker sammen, og hvordan jordsystemene geosfæren, biosfæren og resten av hydrosfæren påvirker atmosfæren, havet og kryosfæren. Jordsystemene bestemmer jordoverflatens klima og utgjør dermed klimasystemet, som naturlig nok blir en viktig del av Geofag 2.
